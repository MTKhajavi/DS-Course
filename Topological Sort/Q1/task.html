<html>
<p dir="rtl">
    پیشنیاز:
    <br>
دفترچه ترتیب توپولوژیک
  <br>
</p>
<p dir="rtl">
    وظیفه اول:
    <br>
چگونه پیشنیازی خود را تربیت کنیم!
    <br>
    سوال:
    <br>
بعد از کش و قوس های فراوان در انتخاب واحد، اکبر بیچاره بالاخره توانست تعداد کمی واحد بردارد که برای یکی از آنها پیشنیازی را رعایت نکرده است و حالا فهمیده است که آموزش در صدد این است که دانشجویانی را که پیشنیازی را رعایت نکرده اند از درس مورد نظر حذف کند.
    <br>
    اکبر که به کل با گراف پیشنیازی دروس(فرض می‌ کنیم همنیازی نداریم) بیگانه است، می خواهد تمام حالاتی که می توان درس ها را گذراند بدون آنکه پیشنیازی را رعایت نکرده باشد را پیدا کند. به او کمک کنید تا به خواسته خود برسد.
    <br>

<p dir="rtl">
    توضیحات بیشتر: به شما گراف پیشنیازی دروس داده شده است. تمام حالات خواسته شده را چاپ کنید. در هر حالت به ترتیب دروسی که می‌ بایست بگذراند تا پیشنیازی رعایت شود را بدست آورید. در نهایت لیستی از لیست‌ها را خروجی دهید که هر لیست شامل یک ترتیب درست است.
    <br>

</p>

<div class="hint">
    <p dir="rtl">
        قاعدتا گراف موجود یک
        DAG
        است چرا که روابط پیشنیازی هیچگاه باعث بوجود آمدن دور نمی شوند.
    </p>
</div>


<div class="hint">
    <p dir="rtl">
هر وقت DAG در جایی دیدید ، آب دستتان بود روی زمین بگذارید و یاد ترتیب توپولوژیکال بیفتید.(بیشتر شبیه نکته های کنکورشد!)
    </p>
</div>


<div class="hint">
    <p dir="rtl">
        یک ترتیب درست از دروس، ترتیبی است که هر درسی که پیشنیاز درس دیگری بود قبل از آن درس بیاید. این همان ترتیب توپولوژیکال است!
    </p>
</div>


<div class="hint">
    <p dir="rtl">
        حال برای بدست آوردن تمام ترتیب ها چه کار می توانیم بکنیم ؟ در مبحث ترتیب توپولوژیکال راس های با درجه ورودی صفر راس ها مهمی بودند. نه ؟
    </p>
</div>

<div class="hint">
    <p dir="rtl">
       می دانیم که هر
        DAG
        قطعا حداقل یک راس با درجه ورودی صفر دارد. اگر این راس را برداریم و درجه ورودی راس هایی که با راس اولیه مجاورند را کاهش دهیم، احتمالا راس با درجه ورودی صفر جدید بوجود می‌آید.
    </p>
</div>


</html>
