<html>
<p dir="rtl">
    پیشنیاز:
    <br>
دفترچهٔ ترتیب توپولوژیک و مولقه‌های قویا همبند
    <br>
     یکی از مهم‌ترین کاربردهای مسئله SCC در حل مسائل satisfiability است. در ادامه به یکی از این مصادیق این مسئله می‌پردازیم. به طور کلی در این مسائل تعدادی متغیر صحیح و غلط داریم که به فرم CNF در آمده‌اند و می‌خواهیم ببینیم آیا مقداردهی‌ای به این متغیرها وجود دارد که جواب نهایی مسئله را صحیح کند یا نه.
    <br>
    <b>سوال:</b>
    در کشور پشمکستان، شهر‌ها به صورت دایره‌ای به هم راه دارند. یعنی شهر i ام به شهر‌های i-1 ام و i+1 ام جاده دارد. ( شهر‌ اول و آخر نیز به هم جاده دارند.) همچنین شکل هندسی این جاده‌ها دقیقا به صورت یک دایره است.<br>
    پشمک به عنوان وزیر راه و شهرسازی پشمکستان قصد دارد برای کاهش مسافت بین شهر‌ها ، بین تعدادی از شهر‌ها جاده‌ی مستقیم احداث کند. اما برای جلوگیری از ترافیک ، هیچ دو جاده‌ای ( شامل جاده‌های اولیه‌ی دایره‌ای و جاده‌های تازه تاسیس ) نباید جز در شهر‌ها باهم تقاطع داشته باشند. با توجه به این نکته ، بدیهی است هرکدام از جاده‌های جدید به طور کامل داخل دایره‌ی اولیه یا به طور کامل خارج از آن قرار خواهند گرفت. با مشخص کردن این که کدام جاده‌ها داخل و کدام جاده‌ها خارج دایره قرار می‌گیرند ، به پشمک در احداث جاده‌ها کمک کنید.
    <br>
    <b>ورودی:</b>
    در خط اول ورودی دو عدد ‎‎‎‎‎n و m‎‎‎‏ داده می شود که به ترتیب تعداد شهرهای پشکمستان و تعداد جاده‌های جدید است. در هریک از m خط بعدی دو عدد می‌آیند که شماره‌ی شهر‌هایی هستند که پشمک قصد احداث جاده میان آن‌ها را دارد.
    <br>
    <b>خروجی:</b>
    در صورتی که امکان احداث جاده‌های جدید با شرایط ذکر شده وجود نداشت ، در خروجی عبارت Impossible را چاپ کنید. در غیر این صورت رشته‌ای از I و O را چاپ کنید که در آن کاراکتر i ام در صورتی که جاده‌ی i ام بیرون دایره احداث شود O و در صورتی که این جاده درون دایره احداث شود I خواهد بود. ( در صورت وجود جواب‌های مختلف ، یکی را به دلخواه چاپ کنید )
</p>
<br>
<div class="hint">
هر جاده را بازه‌ای روی محور اعداد در نظر بگیرید. دو جاده چگونه ممکن است با هم تلاقی داشته باشند؟
</div>

<div class="hint">
سعی کنید مسئله را به صورت یک گراف مدل کنید. چگونه این کار را می‌کنید؟ یک ایده آن است که به ازای هر شهر یک رأس و هر جاده یک یال را در نظر بگیریم؛ چه راه دیگری به ذهنتان می‌رسد.
</div>

<div class="hint">
سعی کنید مسئله را به صورت یک گراف مدل کنید. چگونه این کار را می‌کنید؟ یک ایده آن است که به ازای هر شهر یک رأس و هر جاده یک یال را در نظر بگیریم؛ چه راه دیگری به ذهنتان می‌رسد.
</div>

<div class="hint">
    حال به راه‌هایی مثل تبدیل کردن گراف به مسئلهٔ پیدا کردن مولفه‌ّهای همبندی یا رنگ‌آمیزی فکر کنید و با استفاده از الگوریتم پیمایش عمق اول مسئله راه حل کنید.
</div>

</html>
